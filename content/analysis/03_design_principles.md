---
Title: 03_design_principles
Description: kmom06
Template: anAnalysis
---


# 03_design_principles

Kmom06
=======================

Utvärdering av webbplatsers designprinciper

Urval
-----------------------

Av bekvämlighet utvärderas samma webbplatser som i kmom04 och kmom05. 

Metod
-----------------------

Varje webbplats studerades utifrån bland annat designprinciperna ymmetri, djup, kontrast och rörelse så som de presenteras i [1].
På varje sida studerades först startsidan och en jämförelse gjordes med about-sidan.
Avslutningsvis analyseras min egen portfolio.

Resultat och Analys
-----------------------

Dokumentera dina resultat från din studie. Berätta vad du kom fram till, vilka resultat du hittade och observerade.

### Webbplats 1: https://www.elizabethwhibley.co.uk/

Mål och syfte med webbplatsen tror jag är att sälja och visa upp kläder samt nå ut med intentionen bakom designen: att det är made to order och inte fastfashion.

Sidan kännetecknas framför allt av dess färgval, olika nyanser av rosa, samt öga till muspekare.

Jag tror att designen gynnar webbplatsen på så vis att den snabbt med färgsättning och bilder signalerar att det handlar om textilvaror och direkt kopplar till ledorden som presenteras: kitsch, pink och playful. 
Textstyckena är korta för att snabbt förmedla vad sidan handlar om.

Vad det gäller syftet att sälja så motverkar designen lite syftet eftersom knapparna för shopen är små och inte i fokus. Samtidigt verkar det vara så att årets sista "släpp" av kläder redan har varit, så kanske är inte säljdelen i fokus just nu av en anledning. Designen ger verkligen en känsla i linje med de ledord som presenteras.

Den första designprincipen som slår mig är att den första fokuspunkten är designerns namn i mitten av sidan. Det hamnar i fokus med hjälp av rörelse, verklig rörelse eftersom det skrivs ut om och om igen. Det sticker också ut eftersom det är en organisk form där sidan i övrigt har mycket geometriska former, vilket gör att det kontrasterar.

Kontraster återfinns även i färgval där till exempel en lila knapp på gulgrön bakgrund används för att få den att stå ut.

Rörelse används för att dra fokus till texten som rullar fram i överkanten av sidan, där länken leder till designerns instagram.

Att ha ett öga som muspekare signalerar bildligen "titta här". 

Sidan är i stort vertikalt symmetrisk när det kommer till placering av text och bilder.

Vid jämförelse med about-sidan() är det helt olika layout. Här används inte symmetri utan istället balanseras sidan genom att text och bilder omväxlande placeras på höger respektive vänster sida, och avslutas med en bild över hela sidan. Här används samma färgsättning som på första sidan, men här är det mer anpassat för "längre" läsning med färre element och tydligare text.

### Webbplats 2: https://www.katiejonesknit.co.uk/

Mål och syfte med webbplatsen tror jag är att säja mönster och leda användaren vidare till något av designerns många olika projekt inom t.ex. virkning och stickning som finns att följa/köpa. Syftet lär också vara att även leda användaren vidare till designerns andra kanaler, som youtube, samt nå ut med den kännetecknande estetik som designern jobbar med.

Webbplatsens design kännetecknas rent allmänt av många och färgglada bilder. Hennes arbete beskrivs som handgjora föremål designade av henne, och tillverkade av dig! Ledord är starka färger.

Jag tycker absolut att designen gynnar webbplatsens mål och syfte. Många bilder visar det utbud som finns och länkar till andra sidor/kanaler. Bilderna är alla färgglada och visar exempel på flera olika människor i arbete med att tillverka egna skapelser - tydliga exempel på vad webbplatsen vill nå ut med. Det finns också flera knappar för att hitta till de olika projekten/mönstren som finns att köpa och följa, där knapparna är tydligt kontrasterande i färg mot övrigt innehåll. Med tanke på syftet tror jag att sidan ska ge en känsla av kreativitet och inspiration vilket jag tycker att den lyckas med.

Den stora första bilden är ett tydligt exempel där vi ser två personer i färgglada kläder mot en färgstarkbakgrund där den ena förvånat slår ut med händerna och den andra håller ett pekfinger framför munnen som för att säga att något är hemligt. På bilden finns en knapp i kontrasterande färg som leder till en "mystery make along" alltså att köparna stickar/virkar en del i taget och slutprodukten, vad det ska bli, är hemligt. Bilden är alltså talande för innehållet, och färgsättningen i bilderna stämmer överens med de färger på garn som visas komma i beställningen.

Vad det gäller kompisitionen i stort så är designen på förstasidan symmetrisk i vertikalled vad det gäller bildplacering och text. Det är balanserat. 

Det är också mycket rörelse inte bara i bildernas innehåll men också i t.ex. bilden där en knapp som länkar till designerns youtubekanal finns. Här är det tydligt att man kan följa de två paren händer och landa med ögat på knappen.

Här finns också ett djup och ytterligare en rörelse i webbsidan eftersom de stora bilderna rör sig något när man scrollar vilket ger effekten av att de ligger bakom övrigt innehåll.

Vid jämförelse med about-sidan() så är det som i det föregående exemplet en helt annan layout på sidan. Den är inte symmetrisk utan har istället bilder till vänster med god plats för text till höger på sidan. Här är det tydligt 
att det är textens innehåll som är i fokus.

### Webbplats 3: https://www.louisetilbrookdesigns.net/

Mål och syfte med webbplatsen verkar, likt övriga sidor, vara att ge en bild av det designern har att erbjuda. Här är det i form av mönster och anmälan till nyhetsbrev. Inledningstexten innehåller
många länkar till designerns olika kanaler.

Webbplatsens design kännetecknas av neutrala toner och enkelhet i allt från färgsättning, bilder och layout.

Jag tror att designen gynnar webbplatsens mål och syfte eftersom det finns flera tillgängliga länkar till hennes övriga kanaler i en kortfattad text. Kanske skulle den ändå gynnas av att använda
kontrast i t.ex. val av färg på viktiga länkar i text, eller knappar för att snabbt hitta de viktigaste vägarna vidare. Men det är antagligen ett medvetet val för att behålla den naturliga tonen på sidan, där ingenting 
sticker ut. Även bilden som används på designern utstrålar lugn och innehåller inget som står ut, vilket också förstärker den känsla som jag upplever. Lugn och enkelhet.

Här är det inte heller mycket rörelse eller djup i webbplatsen, vilket också gör den enklare än de övriga.

Scrollar man ner på sidan hittar man exempel med bilder och länkar till pinterest och instagram. Eftersom detta är de enda exemplen på arbete från designern som visas på sidan är det smart att de också 
är direkta länkar till övriga kanaler, eftersom det säkert är ett av huvudsyftena med sidan: att leda vidare. 

Jämför man startsidan med aboutsidan så är det likt de andra webbplatserna här plats för mer text. Samma bild som på startsidan används, och samma naturliga toner. Även här är texten i fokus.

Sammanfattning och avslutande reflektioner
-----------------------
Effektiva element för att sätta tonen på webbplatsen är färg och bildval. Här har samtliga 
webbplatser använt både färg och bild för att direkt förmedla en känsla och exempel på vad designern arbetar med. 

Många använder mindre text och mycket länkar samt bilder på
sin startsida, för att sedan skala ner och ge rum för mer text på about-sidan, vilket är naturligt eftersom startsidan säklerligen är en plats där 
designern ofta vill leda vidare till t.ex. köp eller andra kanaler. Klickar man på about-sidan har man gjort ett medvetet val att vilja veta mer om designern och då 
kan det passa bra att ge mer rum för text.

I övrigt finns det exempel på symmetri, djup, kontrast och rörelse på flera av sidorna.

Analys av min egen sida
-----------------------
Vad det gäller min egen sidas förstasida så kännetecknas den av att vara ganska tom på innehåll. Headern tar stor plats i förhållande till övrigt innehåll på sidan. Balansen 
är alltså lite off.  Bilden som valts i headern passar inte riktigt in i övriga temat vad det gäller t.ex. färger. Titeln är ganska liten i förhållande till övrig text i headern.

Det är svårt att bestämma någon speciell känsla som ges av min startsida i portfolion eftersom den inte har så mycket innehåll. Kikar vi på andra sidor, t.ex. teknologier ser vi en asymmetrisk layout där det 
ändå finns en balans i innehållet. I galleriet finns en viss symmetri om det hade funnits två bilder till. Stannar vi i galleriet ser vi att alla bilder inte riktigt hänger ihop. Det beror på att jag gärna ville 
välja bilder jag själv har rättigheter till, alltså föll valet på några bilder som min lilla son tagit här hemma. Tyvärr hittade jag bara tre med samma tema: jul. Men den efterkonstruktion jag väljer att lyfta fram här är att jag satsat på kontrast med 
den första bilden som inte passar in. För den sticker ju definitivt ut på sidan.

Det finns flera uppdateringar jag kan göra utifrån min analys. T.ex. få bilden i headern att harmonisera med övrig färgsättning, kanske ett filter eller färgförskjutning, alt. ändra transparens. 
Jag skulle även kunna göra min komposition mer balanserad genom att minska storleken på headern. 
Även placering av innehållet i headern kan bli snyggare genom att t.ex. ändra placering och varför inte lägga till en ram kring titeln för att highlighta den?

Vad jag valde att ändra på:
Jag har valt att uppdatera min header för att göra hela webbplatsen mer balanserad. De designprinciper jag har valt ut är balans, färg och ram (och grid).
Jag valde att lägga en _ram_ kring titeln på sidan i headern för att highlighta den, se[1]. Jag valde att ändra _färg_ på logon i titeln för att den ska harmonisera bättre med övriga färger. För att göra detta använde jag opacitet så att bakgrunden får lysa igenom och ändra färgen i logon. Jag valde också att göra headern mindre genom att arbeta vidare med ytterligare _grid_ för att få en bättre _balans_ på sidan. 

Referenser
-----------------------

[1] https://www.canva.com/learn/design-elements-principles/ hämtad 2024-12-16.

